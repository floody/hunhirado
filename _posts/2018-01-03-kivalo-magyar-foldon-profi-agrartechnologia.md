---
layout: post
title: "Kiváló magyar földön, profi agrártechnológia"
tags: ajánló
cikk_kep: /assets/agro0_4.jpg
---
Magyarország agráripari csúcsrendezvénye 2018-ban január 24-27 között kerül megrendezésre. A magyar agrárgazdaság legjelentősebb szakmai rendezvénye minden évben az AGROmashEXPO, AgrárgépShow, mely az ágazat pihenő idejében mutatja be az újdonságokat, a legújabb trendeket a gazdálkodóknak.

Az újdonságok között található majd többek között az Év traktora és Év design traktora címet elnyert Valtra T254 Versu Smart Touch is, mely Hannover után először itt mutatkozik be a régióban.

2018-ban január 24-27. között több mint 300 kiállító várja az agráripari szakembereket 40.000 négyzetméteren felsorakoztatott kínálatukkal a HUNGEXPO Budapesti Vásárközpontban, a Magyar Kert valamint a Szőlészet és Pincészet kiállításokkal együtt.

Decemberben lezajlott az AGROmashEXPO és AgrárgépShow Termékverseny pályázatának zsűrizése is. A szakemberekből álló zsűri az idei 37 kiállítói pályázat közül kettőnek ítélte oda a Termékverseny Nagydíját, 13 pályázatot pedig Különdíjjal jutalmazott.

AGROmashEXPO és Agrárgépshow Termékverseny Nagydíjat nyertek:

Hazai Termékfejlesztési díj - Gépesítés Kategóriában:

Farmgép Kft. - KERTITOX REVOLUTION szántóföldi permetezőgép

Nemzetközi Termékfejlesztési díj - Gépesítés kategóriában:

AXIÁL Kft. - CLAAS CEMOS AUTOMATIC új CEBIS MOBILE terminállal és új CEMOS AUTO THRESHING rendszerrel CLAAS LEXION kombájnokhoz

A díjazottakkal együtt a magyar piacon dolgozó, nagy nemzetközi márkákat forgalmazók színe-java megjelenik január végén az AgrárgépShow keretein belül, segítve ezzel a látogatókat, hogy kellő áttekintést kapjanak a magyar mezőgazdasági géppiac kínálatáról és így a legjobb vásárlási döntést tudják majd meghozni. A forgalmazók által bemutatott nagy nemzetközi márkák (Claas, John Deere, Messey Ferguson, Valtra, Lamborghini, Fendt, Case, Krone stb.) mellett több ország kiállítói is bemutatják majd újdonságaikat. Hannover után itt először tekinthetik meg a régióban az új fejlesztésű, sok esetben díjnyertes gépeket. A már említett Év traktora mellett például az Év Speciális Traktora is megtekinthető lesz a kiállításon, a Fendt 211 Vario V.

Az AGROmashEXPO-n az erőgépek mellett az elmúlt években folyamatosan növekszik a vetőmagok és egyéb szaporító anyagok, a növényvédő szerek, műtrágyák, kártevő mentesítő anyagok kínálata, de az agrárelektronika, méréstechnika, automatizálás témakörében is egyre több kiállító jelenik meg, ezáltal a gazdák számára kíváló lehetőséget kínál a kiállítás az új agáripari irányvonalakat feltérképezésére. A díjazottak között található például Input témában a KITE start Liquid NP folyékony starter műtrágya.

A fejlődést, a szakmai partnerek által szervezett színvonalas előadások, konferenciák is segítik, ahol a legaktuálisabb kérdésekre, problémákra adott válaszok is elérhetőek legyenek a látogatók számára. Már hagyományosnak mondható és biztosan lesz a Gabonatermesztők Országos Szövetségének napja, a Magyar Mezőgazdaság szaklap Agrármarketing- és Média Napja, és az Agroinform online portál által szervezett online marketing konferencia. Újdonság lesz első napon a PREGA Kerekasztal – Adatalapú döntések a szántóföldön témában, felvillantva a precíziós gazdálkodás legfőbb kérdéseit.
